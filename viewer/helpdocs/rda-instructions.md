---
section: Redigering
title: Allmänna anvisningar
tags:
- editor
---


# "Transcription" - RDA 1.7

## Återgivning av element så som de förekommer i källan

RDA använder termerna ”transcribe” och ”record” i samband med registrering av attribut. I RDA 1.7 förklaras vad som gäller vid "transcription", återgivning av element så som de förekommer i källan. Riktlinjerna i kapitel 1 avser manifestationer och exemplar (RDA kapitel 2-4).

---
* Generella riktlinjer för återgivning av element så som de förekommer i källan
* Stora och små bokstäver 
* Interpunktion 
* Diakriter 
* Symboler 
* Mellanslag mellan initialer och i akronymer 
* Bokstäver eller ord som är avsedda att läsas mer än en gång 
* Förkortningar 
* Felaktigheter
---
### Generella riktlinjer för återgivning av element så som de förekommer i källan (RDA 1.7.1)
När instruktionerna i kapitel 2-4 säger att man ska återge element så som de förekommer i källan (transcription) tillämpas de generella riktlinjerna i [RDA 1.7.2–1.7.9](http://access.rdatoolkit.org/1.7.2.html). Det gäller till exempel stora och små bokstäver, interpunktion, förkortningar och felaktigheter. När instruktioner hänvisar till ett appendix, tillämpas tilläggsinstruktionerna där.

RDA 1.7.1 har dock två alternativ; antingen kan den katalogiserande instansen skapa egna riktlinjer (alternativ 1) eller också kan man, om data skapats av annan instans eller är hämtad från en digital informationskälla, välja att acceptera dem som de är (alternativ 2).
Librispraxis är att följa senaste upplagan av Svenska skrivregler när det gäller stora och små bokstäver på svenska (se nästa stycke). För interpunktion, siffror, symboler, förkortningar etc., följ RDA 1.7.3–1.7.9 med anvisningar för Librispraxis, samt respektive appendix.
När det gäller data som skapats av annan instans eller är hämtad från en digital informationskälla, är Librispraxis att det är upp till den katalogiserande instansen att avgöra hur man vill göra.
NB-praxis på miniminivå: tillämpa alternativ 2: Acceptera data som skapats av annan instans eller som är hämtade från en digital informationskälla som de är.

### Stora och små bokstäver (RDA 1.7.2)
I grundinstruktionen för stora och små bokstäver säger RDA att man ska tillämpa RDA Appendix A men i de generella riktlinjerna, RDA 1.7.1, har RDA två alternativ; antingen kan den katalogiserande instansen skapa egna riktlinjer eller också kan man, om data skapats av annan instans eller är hämtad från en digital informationskälla, välja att acceptera dem som de är. 

Librispraxis är att följa senaste upplagan av Svenska skrivregler när det gäller stora och små bokstäver på svenska. För institutioner med flerordiga namn följs i allmänhet huvudregeln i Svenska skrivregler som är att endast första ordet och ord som i sig är egennamn skrivs med stor bokstav. Om det finns risk för att karaktären av egennamn inte framgår, kan dock stor bokstav behöva användas även på det andra ledet, t.ex. ”Malmös Hjärta”. I namn som inleds med ”Föreningen”, ”Sällskapet”, ”Stiftelsen”, ”Kungliga”, ”Svenska” och liknande får ofta också det andra ledet stor begynnelsebokstav. Det gäller framför allt de fall där resten av namnet ensamt kan fungera som fullständigt namn och är det allmänt vedertagna. 
För stora och små bokstäver på andra språk följs RDA Appendix A. Undantag: RDA A.32: Om språket inte har något system med stora och små bokstäver, får första ordet i en titel eller mening och första ordet i ett institutionsnamn eller på en underavdelning av ett institutionsnamn stor begynnelsebokstav. Vid egennamn följs svensk praxis.

När det gäller data som skapats av annan instans eller är hämtad från en digital informationskälla, är Librispraxis att det är upp till den katalogiserande instansen att avgöra om man vill acceptera den som den är. 

### Interpunktion (RDA 1.7.3)
Återge generellt interpunktion exakt som den förekommer i källan.

`…and then there were none`

Interpunktion som saknas kan läggas till om det behövs för tydligheten.

Kommentar: Regeln i RDA skiljer sig från KRS.

### Diakriter (RDA 1.7.4)
Återge diakriter som förekommer i källan. 
Librispraxis är att tillämpa det valfria tillägget: Lägg till diakriter som inte finns i källan enligt normalt bruk för det aktuella språket.

### Symboler (RDA 1.7.5)
Ersätt symboler och andra tecken, som inte kan återges, med en beskrivning inom klammer. Gör en förklarande anmärkning om det behövs (se RDA 2.17).

Librispraxis är att även tillämpa alternativet: Om en symbol återgiven som den förekommer i källan skapar avsevärd otydlighet, uteslut den eller ersätt den med en annan symbol eller annan interpunktion.


Titeln i källan: A history of French=speaking countries.

`A history of French-speaking countries`

Gör en anmärkning om symboler som uteslutits eller ersatts av annan interpunktion (se RDA 2.17), om det är viktigt för identifikation.

Uteslut typografiska tecken som används som avskiljare etc.

Librispraxis: Uteslut juridiska skyddssymboler som ® (registreringstecken) och ™ (trademark, varumärkestecken). Uteslut sådana symboler även i sökingångar. (Anvisningen följer LC-PCC PS for 1.7.5 RDA). Ingen anmärkning görs om uteslutningen.

### Mellanslag mellan initialer och i akronymer (RDA 1.7.6)
Om enstaka bokstäver eller initialer förekommer utan åtskiljande punkter i källan, återge bokstäverna utan mellanslag, oavsett om det finns mellanslag i källan.

Om sådana bokstäver eller initialer åtskiljs av punkter, uteslut mellanslagen.

`Crime scene to court edited by P.C. White`

Observera att andra regler gäller för mellanslag mellan initialer och i akronymer i auktoriserade sökingångar (se RDA 8.5.6).

Bokstäver eller ord som är avsedda att läsas mer än en gång (RDA 1.7.7)
Om en bokstav eller ett ord uppträder endast en gång men källans utformning klart anger att den/det avses att läsas mer än en gång, upprepa bokstaven eller ordet. 

I källan: Canadian BIBLIOGRAPHIES canadiennes

245	1	0	#a Canadian bibliographies = #b Bibliographies canadiennes
Förkortningar (RDA 1.7.8)
Förkorta inte ord i element där RDA anger att man ska skriva som det står i källan. Finns förkortningar i källan, återge dem. 
För övriga element, se RDA Appendix B.

### Felaktigheter (RDA 1.7.9)
När instruktionen säger att ett element ska återges så som det förekommer i källan (transcription) ska man göra det även om det förekommer felaktigheter, om inte instruktionen för elementet säger något annat. Rätta felaktigheten i en anmärkning om det är viktigt för identifikation och åtkomst.

Om felaktigheten finns i en titel och en korrekt form av titeln är viktig för identifikation och åtkomst, ange en korrekt form av titeln som en varianttitel, se RDA 2.3.6.

Kommentar: Här skiljer sig RDA från KRS.  
