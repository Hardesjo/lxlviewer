---
section: Redigering
title: Redigering
tags:
- editor
---


# Redigering

> Denna hjälpfunktionalitet är under utveckling

---

> 	Anvisningar för katalogisering innehåller anvisningar och riktlinjer för katalogisering och auktoritetsarbete i Libris samkatalog. Anvisningarna är baserade på Bibframe 2.0 som ersätter MARC21 och katalogiseringsstandarden RDA (Resource Description and Access, på svenska Resursbeskrivning och åtkomst), den standard som ersatt AACR2 (Anglo-American Cataloguing Rules, 2. ed.). 

* Under rubriken Arbetsflöden finns anvisningar som gäller respektive materialtyp.

* Under rubriken Allmänna anvisningar finns anvisningar som är gemensamma för olika materialtyper.

## Översikt

Eftersom gränssnittet är datadrivet så har visningsvyn och redigeringsvyn för alla typer av resurser i stort sett samma disposition.

  * Administrativ metadata
  * Sammanfattning av resursen
  * Interaktionselement
  * Deskriptiv metadata

### Administrativ metadata
Överst visas en utfällbar sektion med Administrativ metadata som bland annat innehåller information om när beskrivningen skapades, vem som skapade den, vilka regler som den är beskriven med samt om den ingår i en bibliografi.

### Sammanfattning av resursen
En sammanfattning av resursen:

  * Typ (exempel: Text, Manuskript, Person, Ämne).
  * Titel, namn eller annan föredragen benämning.
  * Övrig information för särskiljning av resursen.


### Deskriptiv metadata
Den detaljerade beskrivningen som ligger till grund för formuläret.

  * Fältordning
  * Termer
  * Chips/Cards

## Interaktion

### Spara

Sparaknappen sparar posten direkt till Libris databasen och tar dig tillbaka till visningsvyn. Vid sparning uppdateras uppgifter för tidpunk och agent som utfört sparningen.

### Kopiera

Knappen för att kopiera duplicerar beskrivningen in i ett nytt formulär. Om du avbryter utan att spara har ingen ny post skapats. Om du sparar så skapas en ny post med ett nytt ID.

### Granska

Förutom den grafiska vyn kan du även se information i andra format.

  * Json-LD (RDF anpassad för webbapplikationer) 
  * Turtle (RDF anpassad för läsning)
  * RDF/XML

Som ytterligare stöd finns också möjlighet att granska sitt arbete genom att titta på det i MARC21. Denna vy konverterar posten vid öppning och är inte redigeringsbar.

### Hjälp

I anslutning till de flesta fält finns en kort definition. I tillämpliga fall även en anvisning eller ett exempel.

Övrig hjälp är kontextuell och nås via ikonen för frågetecknet.

### Lägg till bestånd (endast från typen instans)

Från instanser kan man lägga till bestånd. Man når beståndsformuläret från knappen i sammanfattningen.

### Lägg till och ta bort fält

För att lägga till fält klicka på den gröna knappen med ett plus nere till höger.

För att ta bort fält klicka på soptunnan längst till höger i ett fält eller en rad.